... 23 -

pam Oedipo tribuendam esse monstrasse videtur. Regnare per hanc fabulam
ironiam* illam. quam dicunt , divinam omnes fere consentiunt. Et vere id exi-
stimari non potest negari. ⁴Nudabitur ea primum , si quis diligentius ea attende·
rit et inspexerit, quae ambigue dicta sunt , hoc est, ea, quae ita ut dicta suut,
intelliguntur quidem ,J sed simul id sententiae habent, ut loquentes, longe aliter,
quam ipsi sentiunt, ea futura tristemque atque acerbum eventum habitura esse,
non videant. Gravissime his animi commoventur, si ipse Oedipus ea proloquitur
et jactat. Ea vero tam multa sunt, in priore maxime fabulae parte, et ad intel·
ligendum poetae consilium tam gravia, ut in iis illustrandis parum curae et dili-
gentiae positum esse hucusque ab interpretibus jure mireris. Nam non ea solum
huc revocanda sunt, quae satis aperta videntur, sed etiam ea, quae tecta quasi
latent, indaganda. Deinde vero facilius ironia illa iis cognoscitur, quae Oedipus
peragere sibi proponit. Ea enim mirum plane est , qua ratione omnia contra,
quam ipse et censeat et velit, eveniant. Hoc vem, quod hujus est ironiae, adeo
non accidit fortuito , ut totius tragoediae consilium, vim ,ac gravitatem contineat.

Quod quum animadverteretur, duram illam fati vim, qua exerceretur homo in-
nocens, mitigari ea re et excusari putaverunt. Quod quo modo fiat vel fieri possit,
equidem non satis assequ0r3 videtur potius ea vis ita augeri, ut iniqua , crude·
lis, exsecrabilis haberi debeat. Quorsum enim tendit omnino ea ironia? nempe
non eo ,· ut homines miseri et fortuna, ι non culpa, calamitosi ludantur et ridean-
tur3 clementiam et misericordiam et flagitant ii et impetrant. Itaque si Sophocles
Oedipi culpa omnino vacantis verba et consilia ironiae acumine perstrinxisset,
non minus ab humanitatis quam ab artis legibus aberrasset. Quod quum non conce·
datur nec possit concedi, eundem apud eum, qui ubique est, ironiae locum
datum esse vel licet existimare vel necesse est. Datur autem, ut satis inter
omnes constat, ironiae locus , ubi aut nimia prudentiae, sapientiae aliarumque
virtutum opinio inaniter se jactat, aut aliqua animi voluntatisque confidentia res
magnas etiam laudabiliter peragere conatur viribus parum sufficientibus. Non
’ ea , quae bona ‚ non, quae mala sunt, ironiae facetiis vel salibus insectanda
videntur, sed quae stultitiae et perversitatis propria habentur , ea putantur exagi-
tanda. Haec autem omnia quam maxime cadunt in Oedipum. ls enim , ut
Sophocles quidem voluit, fuit animus, ut totus suus esse, suis stare viribus vellet
nec' aliunde pendere3 ea suae sapientiae opinio fecit, ut ceteros homines prae se
despiceret, atque si quid ab iis suis consiliis impedimenti objectum videretur, ad
summam ferociam et iram abriperetur3 ita factum est, ut Deos negligeret et con-

A

