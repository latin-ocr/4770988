..15-

sapientiam admiranti ita stomachum movet, ut illum causam suam dicere vetet et,
quid ipsi de illo fieri placeat ‚ ferociter plane pro ·. imperio decernere velit ¹).
Pervincit tamen Creon, ut causam defendere liceat, et crimina ‚ 'quibus satis
speciose circumveniri videbatur& inania esse docet (v. 583 seqq.)- Sed non
vult edoceri melius Oedipus 2). Quare ‚ quamquam prudenter principes civitatis
dehortantur (v. 616.,) stat tamen sententia vindicare supplicio, quam concepit,
suspicionem et metum: incolumi enim Creonte se stare posse desperat (v. 658..)
Qui quum regiam sententiam temere pronuntiatam esse queratur nec patienter et
humiliter ferre velit, ita-ad exsecrabilem iram et furorem efferatur, ut jam nihil
supra esse possit 3).

Eo autem quum deducta res sit, ut animi ferocia et iracundia non jam pos-.

sit intendi magis et augeri, unde profecti simus respiciamus quoque pervenerimus .

videamus- Hoc igitur propositum Oedipo fuerat ‚ ut Laii percussores reperiret re—
pertosque vel summo supplicio afficeret vel e patria ejiceret atque ita afflictam
pestilentia civitatem erigeret.‘ Ad eam rem omnes cogitationeS, consilia, studia
contulerat et contulisse videri volebat. Sed quid peragitur? Nimirum ea ipsa res,
quae quaeritur, e conspectu. aufertur„ simul ac Tiresias in conspectum venit,
eoque longius recedit, quo apertius is id, quod Oedipus postulet, in· medium pro-
laturum se esse negat* Verum -est, arcessivit Oedipus vatem reipublicae causa
et reipublicae nomine eum salutare consilium afferre Justamque patriae communi
omnium parenti gratiam referre Jubet (v. 303.. 322). Sed ubi Tiresias, ita ut
supra. vidimus , quod jubetur proloqui recusat, Oedipus statim ad iram abripitur,
et acerbis eum criminosisqu'e verbis insectatur. Oritur altercatio, regerit Tiresias
ea, quibus ab Oedipi facinere civitatis mala profecta esse apparet, et id omnino
suo eo'que divino jure usus agit, ut id intelligat Oedipus et liberetur clade civi·
tas. Oedipus contra communis civium calamitatis prorsus oblitus totus in sua re

1) 038. v. 548: τοῦθ arithmis-onwan? &meme κακός

Κρ. —— ἴοις νομέζεκηῆματὴναῦθαδιαν ,“
ειναί τι τοῦ νοῦ χωρίς, ου abab& φρονε ἴς .
Ut supra Tiresias τὴν ὁμοῦ ναίον vem ὀργῆν, ita h Ι. Creon jure αὐθαδίαν exprobrat.

2) Οἶδ. λέγειν σὺ δεινὸς, nmedve’ud ἐγώ κακός.

3) v. 628: Κρ. εἰ δέ ξυνίης μηδὲνς Οἶδ. ἀρκτέον γ’ὅμως h. e. mihi imperandum vel sic est, meum est
imperare tibi et omnibus civibus, vobis omnibus parendum, dieto ‚anthi audientes esse debetis. Quod
sequitur οὗτοι κακοῖς γ’ ἄρχοντος sc. ἐστὶν donn: hoc facile intelligitur, quum antegressum ἀρκτέον
tanttdexn. sit quanti apt δεῖ ἄρχειν. Ita nibil obscuritatis et offensionis in his verbis.

